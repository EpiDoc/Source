<!-- Start license statement: do not remove 

EpiDoc: Guidelines for Structured Markup of Epigraphic Texts in TEI
Edition 8 copyright © 2008–2016 by all contributors listed in <div type="gl-responsibility">, below.
Additional contributors' copyright may be designated in individual source files.

This program is free software; you can redistribute it and/or
modify it under the terms of the GNU General Public License
as published by the Free Software Foundation; either version 2
of the License, or (at your option) any later version.

This program is distributed in the hope that it will be useful,
but WITHOUT ANY WARRANTY; without even the implied warranty of
MERCHANTABILITY or FITNESS FOR A PARTICULAR PURPOSE.  See the
GNU General Public License for more details.

You should have received a copy of the GNU General Public License
along with this program; if not, write to the Free Software
Foundation, Inc., 51 Franklin Street, Fifth Floor, Boston, MA  02110-1301, USA.

Information about the EpiDoc community can be obtained via 
http://epidoc.sf.net.

End license statement: do not remove -->
<!-- $Id$ -->
<?oxygen NVDLSchema="../schema/epidoc.nvdl"?>
 
<div xmlns="http://www.tei-c.org/ns/1.0" xml:id="intro-eps-fi" xml:lang="fi">
    <head>Kevyt johdatus EpiDoc-merkintäkieleen epigraafikoille</head>
    <p>EpiDoc yhdistää perinteiset ja täysin uudet piirtokirjoitusten editointimenetelmät ja -tavat.</p>
    <div xml:id="IntroEpigraphers-conventions">
        <head>Epigrafinen merkintätapa</head>
        <p> Viimeisen vuosisadan ajan piirtokirjoitustutkijat ovat saaneet painia sen kanssa, kuinka esittää tutkimuksen kohteena oleviin kirjoitettuihin 
            teksteihin liittyvä ei-kielellinen tieto. Aina 1800-luvun lopulle saakka kustantajien saatettiin edellyttää painavan piirtokirjoitustekstistä 
            näköispainoksen. Tämä tapa on kuitenkin jäänyt miltei tyystin käytöstä, eivätkä kustantajat ole osoittaneet vastaavaa halukkuutta liittää 
            julkaisuihin täydellistä valokuvakokoelmaa, joka sisältäisi jokaisen julkaisussa käsitellyn piirtokirjoitustekstin. Merkintätapa, joka 
            luotiin kertomaan puuttuvasta tekstistä, lyhenteistä jne., on tullut enemmän tai vähemmän yleisesti hyväksytyksi 1930-luvulta alkaen ja 
            on jossakin määrin päällekkäinen papyrologiassa ja paleografiassa käytetyn kanssa. Jokainen piirtokirjoitustutkija joutuu käsittelemään 
            ongelmia, jotka syntyvät siirrettäessä merkintätapaan liittyviä seikkoja sähköiseen muotoon, esimerkiksi etsimään fontit, joihin voi 
            liittää alapisteen. Useimmat meistä ovat kuitenkin nykyään sopeutuneet näihin uusiin rajoitteisiin.</p>
        <p>Kokonaisten piirtokirjoituseditioiden verkkojulkaisemista on hidastanut vaikeudet merkintätavan esittämisessä internet-ympäristössä. 
            Lisäksi ongelmana on ollut kreikan kirjaimiston tuottaminen yhdenmukaisesti ja ominaisuutensa säilyttäen. Sen sijaan on syntynyt 
            huomattavan runsaita hakukokoelmia, joista mainittakoon:
            <list type="unordered">
                <item>tietokannat, jotka kuuluvat <ref target="http://www.eagle-eagle.it">kreikkalaisen ja latinalaisen piirtokirjoitustutkimuksen 
                    digitaaliseen arkistoon (EAGLE)</ref> 
                    joka toimii Association Internationale d'Epigraphie Grecque et Latinen (AIEGL) alaisena:
                    <list type="unordered">
                        <item>
                            <ref target="http://www.edb.uniba.it/">Epigraphic Database Bari (EDB)</ref>
                        </item>
                        <item>
                            <ref target="http://edh-www.adw.uni-heidelberg.de/home" xml:lang="de">Epigraphische Datenbank Heidelberg
                            (EDH)</ref>
                        </item>
                        <item>
                            <ref target="http://www.edr-edr.it/">Epigraphic Database Roma (EDR)</ref>
                        </item>
                    </list>
                </item>
                <item>Packard Humanities -instituutin kreikankielisten tekstien kokoelma on ollut <ref target="http://epigraphy.packhum.org/inscriptions/" n="PHI Greek                         Epigraphic Texts Online">käytettävissä verkossa</ref> vuodesta 2005.</item>
            </list>
        </p>
        <p>Katso myös: <ref target="http://www.stoa.org/epidoc/gl/5/conformance.html">Mukauttaminen (EpiDoc -yhteensopivuus)</ref>.</p>
        <p>Teknologian kehittyminen 1900-luvun kuluessa ja sen kulloinkin tarjoamat menetelmät ovat vaikuttaneet ratkaisevasti yllämainittuihin muutoksiin. 
            EpiDocin tavoite on hyödyntää uutta ja monimuotoista teknologiaa pyrittäessä piirtokirjoitustutkimuksen perinteisiin tavoitteisiin. 
            Monet aiemmin mainituista seikoista ovat vaatineet taistelua olemassa olevien teknisten standardien kanssa esimerkiksi laadittaessa tekstiä 
            painojulkaisuihin, jotta voisimme sisällyttää niihin mahdollisimman monta edellyttämäämme asiaa. Jo jonkin aikaa on tullut aina vain hankalammaksi 
            saada perinteiset kustantajat taipumaan vaatimustasoomme yksityiskohtaisen taustatiedon liittämisessä piirtokirjoitusjulkaisuihin - 
            paitsi kohtuuttoman korkein kustannuksin. Samalla odotukset siitä, kuinka paljon tietoa kustakin piirtokirjoitustekstistä tulisi tarjota, 
            ovat kasvaneet huomattavasti. Yhtä lailla kuin selvitys kunkin piirtokirjoituksen materiaalisista yksityiskohdista, valokuvan liittämisestä 
            piirtokirjoituseditioon on tullut normaali tapa.</p>
        <p>Viimeisten 15 vuoden aikana tutkijat ovat joutuneet kohtaamaan samoja ongelmia pyrkiessään liittämään taustatietoa sähköisessä muodossa 
            työstettävien piirtokirjoitustekstien yhteyteen. Käyttöön on kuitenkin tullut työkaluja, jotka tekevät siitä aina vain helpompaa ja kasvattavat 
            tulosten arvoa. 1980-luvulta lähtien tekstinkäsittelyohjelmat ovat tehneet mahdolliseksi sen, että voimme hallita tekstin muokkausta. 
            Niissä käytetty merkintäkieli on nykyisin upotettu näkymättömiin ohjelmien sisään. Laajojen oikeusasioihin, teollisuuteen ja kaupalliseen 
            julkaisutoimintaan liittyvien dokumenttikokoelmien asettamat suuremmat vaatimukset johtivat 1980-luvulla tutkimuksiin tavoista, joilla 
            sisällyttää suurempi määrä tietoa ja ohjeita sähköisessä muodossa oleviin teksteihin. Aluksi keskityttiin lisäämään muotoiluohjeita, 
            mutta monimutkaisemman, dokumentin rakenteeseen ja jopa sisältöön liittyvän semanttisen tiedon sisällyttäminen kehittyi pian. 
            Yksinkertaisena esimerkkinä voidaan mainita kirjan otsikon merkitseminen otsikoksi sen sijaan, että se merkittäisiin vain kursiivilla kirjoitetuksi. 
            Tässä abstraktimmassa merkintäkielessä on mahdollista tehdä ero rakenteen ja ulkoasun välillä. Rakenne on tekstilajin keskeinen ominaisuus 
            kun taas ulkoasu voi vaihdella julkaisumuodosta riippuen. Tavallaan tämä muutos on paluuta aikaisempaan tapaan, jolloin kirjoittaja keskittyi 
            tekstin sisältöön, kun taas kaikki tekstin ulkoasua koskevat seikat hoidettiin painatusprosessissa - ero, joka on ollut kadoksissa näinä 
            painovalmiiden käsikirjoitusten päivinä.</p>
        <p>Protokolla, joka syntyi näistä viimeksi mainituista aikaansaannoksista, standardoitiin 1980-luvun lopulla nimellä Standard Generalized 
            Markup Language. Hieman myöhemmin siitä tehtiin yksinkertaisempi ja joustavampi versio verkkokäyttöä varten. Tämä tunnetaan nimellä XML: 
            the <ref target="http://www.w3.org/XML/">Extensible Markup Language</ref>. Monenlaisten humanististen oppiaineiden tutkijat käyttävät 
            XML-merkintäkieltä  hyvinkin laajalti erilaisten tutkimusaineistojen tallentamiseen/esittämiseen ja säilyttämiseen useita eri tarkoituksia varten.</p>
        <p>XML on tavattoman kiinnostava piirtokirjoitustutkijan näkökulmasta. Esimerkiksi puuttuva tekstiosa voidaan merkitä sellaiseksi ja esittää sitten 
            kulmasulkeiden sisässä; samalla tekstiin kohdistuva haku voidaan ohjata tutkimaan vain sitä osaa tekstistä, jota ei ole merkitty puuttuvaksi 
            (eli vain varmoiksi osoitettuja ilmauksia). Epävarmat kirjaimet voidaan merkitä sellaisina ja tehdä vasta myöhemmin päätös siitä, esittääkö 
            ne alapisteen kanssa vai jollakin muulla tavalla. Sanaston perusmuodot voidaan merkitä jo editoinnin aikana hakemistoja varten. 
            Tekstikokoelman kasvaessa hakemisto tekee samoin. Tärkeää on kuitenkin, että jatketaan Leidenin sopimuksen periaatteen tiellä, eli että 
            sovimme mitkä digitaaliset käskyt vastaavat niitä merkintätapoja, joita muutoinkin käytämme. Sillä on merkitystä ensinnäkin siksi, että se 
            yksinkertaisesti säästää aikaa ja vaivaa. Toisaalta yhdenmukaisuus, ilman samankaltaisuuden pakkoa, on yhä hyödyllistä. Käyttäjän on mahdollista 
            tukeutua siihen aivan samoin kuin painettuja sivuja lukiessaan. Lisäksi tällä tavalla editoidut ja sähköisesti julkaistut aineistot ovat 
            hyödynnettävissä yhdessä, vaikka ne olisi laadittu erikseen.</p>
        <p>Yhdessä sovittujen toimintamallien tarve ei rajoitu piirtokirjoitustutkimukseen. Vuodesta 1987 kansainvälinen, pääosin humanistisen alan 
            tutkijoista koostuva yhteistyöryhmä on työskennellyt kehittäen ja hioen ohjeistoa dokumenttien rakenteen ja sisällön kuvaamiseen. 
            Näiden pyrkimysten tuloksena on syntynyt XML-perustainen koodauskieli, johon liitetään myös em. ryhmän nimi TEI, <ref target="http://www.tei-c.org/">Text Encoding Initiatve</ref>.</p>
    </div>
    <div xml:id="IntroEpigraphers-TEI">
        <head>TEI epigraafikoille: Mikä se on ja miksi käyttää sitä?</head>
        <p>TEI on tutkimushanke, jonka tavoite on määritellä koodauskieli, joka hyvin yleisluontoisesti kattaa humanistisen alan tutkijoiden tarpeet. 
            TEI:n kehittämisessä on kaksi olennaista päämäärää. Ensimmäinen on suoda tutkijoille mahdollisuus esittää tutkimusaineistonsa digitaalisessa 
            muodossa käyttäen sellaista kuvauskieltä, joka heijastaa humanististen alojen tutkimukselle ominaisia ja keskeisiä analyyttisiä termejä ja 
            käsitteitä. Toinen päämäärä on tehdä mahdolliseksi se, että tutkijat voivat jakaa aikaansaamansa aineistot ymmärrettävästi käyttämällä 
            yhteistä kuvauskieltä.</p>
        <p>Voimme ajatella, että TEI koodauskieli muistuttaa luonnollista kieltä: ytimenä sen keskellä on kaikille yhteinen termistö, sitä ympäröi 
            vähemmän yleinen sanasto, joka koostuu paikallisista kielenkäyttötavoista, erikoissanastosta ja muista vastaavista muunnelmista. TEI:n ydintä 
            ovat sellaiset yhteiset termit ja käsitteet, jotka ovat yhteisiä tutkijoille suurimmassa osassa oppiaineita, esimerkiksi kappale, yleinen 
            tekstijako, otsikko, luettelo jne. Tarkemmin määritellyt elementit on ryhmitelty sovellusten mukaan, esimerkiksi elementit yksityiskohtaiseen 
            nimien koodaukseen tai käsikirjoitusten piirteiden esittämiseen tai sanakirjarakenteen kuvaamiseen jne. TEI on tarkoituksella muotoiltu tällä 
            tavalla moduuleiksi, jotta kunkin erikoisalan tutkija voisi käyttää vain niitä osioita, joita hän tarvitsee työssään, ja unohtaa muut. TEI voi 
            tällä tavalla laajeta melkoisiin mittasuhteisiin ilman että se rasittaisi yksittäistä tutkijaa tai tutkimushanketta pakolla hallita valtavaa 
            toiminta-aluetta, josta suurella osalla on merkitystä aivan toisen alan tutkijoille. Sen sijaan TEI koodauskieli voidaan kohdistaa hyvinkin 
            täsmällisesti johonkin aiheeseen tai tehtävään ja rajoittaa vain siihen, mikä on olennaista projektin työssä. </p>
        <p>Kuten luonnollista kieltä TEI:tä voidaan käyttää laajan ja vivahteikkaan sanaston luomiseen pienempiinkin yksityiskohtiin ulottuvalla koodauksella, 
            jossa tekstin ilmiöt on seikkaperäisesti kuvattu. Sitä voidaan soveltaa myös hyvin yksinkertaisesti käyttämällä vain muutamaa oleellista 
            käsitettä kuvaamassa keskeisimpiä yksityiskohtia, esim. osiota, otsikkoa, kappaletta. Mitä yksityiskohtaisempi koodaus on, sitä enemmän työn 
            lopputuloksella on käyttöä. Aika, kustannukset, saatavilla oleva työvoima sekä paikallinen erikoisosaaminen saattavat kuitenkin rajoittaa sitä, 
            kuinka yksityiskohtaisena hanke on toteutettavissa. </p>
        <p>Tutkijat voivat käyttää tätä koodausjärjestelmää sellaisenaan sen alkuperäisessä muodossa. Sen ohella TEI tarjoaa eri tutkimusaloille 
            mahdollisuuden muokata juuri niiden tarpeiden mukaan sovellettuja versioita TEI -kielestä. Koska nämä mittatilausversiot toimivat yleisessä 
            TEI kehyksessä, ne voivat käyttää sen yleisiä ydintermejä ja käsitteitä ja näin välttää niiden turhaa uudelleenkeksimistä. Lisäksi, koska TEI 
            tarjoaa yleisen kehyksen mittatilausversioiden luomiseen ja kuvaamiseen, niitä voidaan jakaa helposti ja tarkoituksenmukaisesti. Tämän tuloksena 
            eri oppiaineiden tutkijat voivat korostaa omaa työtään luonnehtivia erityisiä päämääriään ja menetelmiään samoin kuin niitä seikkoja, jotka 
            erottavat heidän työnsä toisista, jollakin tavalla heidän alaansa sivuavista. TEI:n piirissä eri tutkimushankkeet voivat esittää tuloksia, 
            jotka aidosti eroavat toisistaan sen sijaan, että erot johtuisivat eri osapuolille  käsittämättömien lähestymistapojen aiheuttamasta satunnaisesta 
            ristiriidasta. </p>
        <p/>
    </div>
    <div xml:id="IntroEpigraphers-epidoc">
        <head>Epigraafikoille räätälöity TEI: EpiDoc</head>
        <p><ref target="http://epidoc.sf.net/">EpiDoc -yhteisö</ref> on työskennellyt edellä mainituissa 
            puitteissa vuodesta 2000 kehittääkseen erityisesti piirtokirjoitustutkijoiden tarpeisiin 
            sovelletun version TEI:n ohjeistoista. Ajatuksen lanseerasi Pohjois-Carolinan yliopiston 
            Chapel Hillin antiikin historian tutkija  <ref target="http://isaw.nyu.edu/people/staff/tom-elliott">Tom Elliott</ref>. 
            Tavoite on sekä hyödyntää mahdollisimman laajasti jo tehtyä tutkimustyötä että varmistaa, 
            että piirtokirjoitustekstejä käsitellään samoin kuin muitakin tekstejä, eikä jollakin tavalla 
            eroteltuina niistä. EpiDoc on muokattu poistamalla sille tarpeettomia TEI -elementtejä ja 
            lisäämällä piirtokirjoitustutkimuksessa tarvittavia erityisominaisuuksia mm. transkriptioiden, 
            analyysien, kuvauksien ja luokittelujen tekemiseen. Lopputuloksena on syntynyt yksinkertainen 
            mutta tehokas kieli, jolla voidaan merkitä kaikki piirtokirjoituksissa ilmenevät huomionarvoiset 
            piirteet sekä esittämään tekstien lisäksi myös monumentteihin ja piirtokirjoitusesineisiin liittyvät tiedot.</p>
        <p>EpiDoc koodauskielen rinnalle EpiDoc -yhteisö on luonut <ref target="index.html">oppaan koodausta varten</ref>
            sekä <ref target="https://sourceforge.net/p/epidoc/wiki/Stylesheets/">ohjelmistotyökaluja</ref>
            ja <ref target="http://epidoc.sf.net/">ohjeistoa</ref>,
            joka kuvaa kuinka koodauskieltä, työkaluja ja muita EpiDoc -menetelmään liittyviä elementtejä käytetään. 
            Tavoitteena on saada aikaan järjestelmä, joka on helppo oppia ja yksinkertainen käyttää myös ilman 
            aiempaa teknistä taustaa tai teknistä tukea. Voi olla vaikea uskoa, mutta XML-koodin tuottaminen on 
            yhtä helppoa kuin standardin piirtokirjoituksen merkitseminen jo olemassa olevan lyhennekokoelman kanssa.</p>
        <p>Ryhmä on työskennellyt kehittääkseen ilmaukset kaikille sovituille piirtokirjoitusten merkintätavoille. 
            Ohjeistusta on laajennettu koskemaan myös monia muita piirteitä, joita piirtokirjoitusjulkaisuissa voi esiintyä, mm. 
            <list>
                <item>
                    <ref target="app-alltrans.html">piirtokirjoitustekstin editio</ref>
                </item>
                <item>
                    <ref target="supp-description.html">monumentin/piirtokirjoitusesineen kuvaus</ref>
                </item>
                <item><ref target="supp-translation.html">käännös</ref></item>
                <item>tekstiin ja siinä ilmeneviin seikkoihin liittyvä <ref target="supp-commentary.html">kommentaari</ref></item>
                <item><ref target="supp-history.html">monumentin tai esineen tausta</ref>: alkuperä, aiempi tutkimus ja tulkinnat</item>
                <item>piirtokirjoitukseen liittyvä <ref target="supp-bibliography.html">kirjallisuus</ref></item>
            </list> 
            Ks: <ref target="supp-structure.html">Dokumentin rakenne</ref>. </p>
        <p>Muiden aktiivisen työn alla olevien aiheiden joukossa ovat mm. yhteensopivuuskysymykset. Ohjelmistotyökalu tavanomaisesti merkityn 
            piirtokirjoitustekstin muuntamiseksi EpiDoc XML -merkintäkielelle on jo saatu aikaan 
            (ns. <ref target="http://wiki.digitalclassicist.org/Chapel_Hill_Electronic_Text_Converter_%28CHETC%29">Chapel Hill Electronic Text Converter
                (CHETC)</ref>). Toinen keskeinen teema on kattavan sanaston luominen. Esimerkiksi Afrodisiaksen piirtokirjoitustutkimushanke työskentelee 
            kiinteästi <ref target="http://www.lgpn.ox.ac.uk/">Lexicon of Greek Personal Names</ref>-hankkeen kanssa saadakseen aikaan mahdollisimman 
            kattavan ja yhdenmukaisesti käytettävän sanaston. </p>
        <p>Tätä työtä on johtanut Tom Elliott ja siihen ovat osallistuneet monet yksittäiset tutkijat tiiviissä yhteistyössä keskenään ja pitäen 
            jatkuvasti yhteyttä laajempaan ammattiyhteisöön. Kehittäjät ovat saaneet kokemusta EpiDoc -projekteista, kuten
            <ref target="http://vindolanda.csad.ox.ac.uk/exhibition/">Vindolanda Tablets on line</ref>, 
            sekä kahdesta meneillään olevasta hankkeesta <ref target="http://usepigraphy.brown.edu/">US Epigraphy Project (USEP)</ref>
            (jota rahoittavat yliopistot Brown, Princeton ja Rutgers), sekä <ref target="http://insaph.kcl.ac.uk">Afrodisiaksen piirtokirjoitustutkimushanke (InsAph)</ref>
            (jota rahoittaa <ref target="http://www.ahrc.ac.uk">Arts and Humanities Research Council</ref>). 
            AHRC:n runsaan rahoituksen turvin pidettiin  
            <ref target="http://www.insaph.kcl.ac.uk/project/calendar/index.html">marraskuussa 2006 intensiivinen työpaja</ref>, 
            jossa nämä ohjeistot hiottiin nykyiseen muotoonsa. </p>
    </div>
    <div xml:id="intro-eps-fi-responsibility" type="gl-responsibility">
        <head>Osion vastuuhenkilöt</head>
        <listBibl>
            <bibl><respStmt><resp>kirjoittaja</resp><name>Charlotte Roueché</name><name/></respStmt></bibl>
            <bibl><respStmt><resp>kirjoittaja</resp><name>Julia Flanders</name><name/></respStmt></bibl>
            <bibl><respStmt><resp>muokkaus TEI-Lite:sta ja muita muokkauksia</resp><name>Tom Elliott</name></respStmt></bibl>
            <bibl><respStmt><resp>sääti ja päivitti monta linkkiä</resp><name>Gabriel Bodard</name></respStmt></bibl>
            <bibl><respStmt><resp>suomentaja</resp><name>Katariina Kankaanpää</name></respStmt></bibl>
            <bibl><respStmt><resp>suomentaja</resp><name>Marja Vierros</name></respStmt></bibl>
        </listBibl>
    </div>
</div>
